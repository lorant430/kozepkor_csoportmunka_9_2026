FELADATAIM
Középkori polgárként egy fallal körülvett városban élek.
Kézművesként vagy kereskedőként dolgozom, a mesterségemet a céh szabályai szerint végzem.
Adót fizetek a királynak vagy a földesúrnak, és engedelmeskedem a város vezetőinek.
Gondoskodom a családomról, valamint az inasokról és segédekről, akik nálam tanulnak.



ÉLETMÓDOM
A házam egyben a műhelyem is, itt dolgozom és itt él a családom.
Szabad polgár vagyok, több jogom van, mint a jobbágyoknak.
Céhhez tartozom, amely meghatározza a munkámat és a helyemet a városban.
Ruházatom és viselkedésem mutatja, hogy megbecsült polgár vagyok.



VISELKEDÉSEM
Tisztelem a város vezetőit és az uralkodót.
Betartom a céh és a város törvényeit, mert a jó hírnevem mindennél fontosabb.
Becsületesen dolgozom és tisztességesen kereskedem.
Részt veszek az ünnepeken, vásárokon és templomba járok.